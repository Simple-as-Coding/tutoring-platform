# KISS (Keep It Simple, Stupid)

**KISS** sprowadza się do unikania złożoności projektów informatycznych. Im mniej ruszających się
części tym mniej rzeczy może się zepsuć. Wychodzę z założenia, że kod, który ma mniej linijek
przeważnie jest lepszym rozwiązaniem. W kontekście oprogramowania mniej bytów sprowadza się
do mniejszej ilości kodu. Mniej kodu to mniej potencjalnych błędów do popełnienia. Mniej kodu to
mniejszy system, który prawdopodobnie będzie łatwiejszy do zrozumienia i utrzymania. Zasada
prawi, że nasz kod powinien być jak najprostszy w zapisie, bez skomplikowanych udziwnień, które
zaciemniają jego zrozumienie. Chodzi tutaj nie tylko o sam sposób tworzenia jak i zapisu kodu ale
również o nazewnictwo naszych klas, metod, zmiennych oraz obiektów. Wszystko powinno być
zapisywane w taki sposób, aby nazwa zmiennej, obiektu, metody czy klasy broniła się sama i mówiła
jakie jest jej przeznaczenie lub zastosowanie.